---
layout: post
title:  "Sigara paketleri değişiyor...Ne zaman uygulanacak?"
date:   2018-03-01 13:26:45
categories: [Sağlık]
comments: true
---
Sağlık Bakanı Ahmet Demircan, 9 Şubat Dünya Sigarayı Bırakma Günü'nde sigara paketlerinde yeni düzenlemelere gidileceğini açıklamıştı.
Demircan'ın talimatıyla oluşturulan yeni düzenlemelere göre, paketler özendirici şekilde olmayacak. Peki tek tip paket uygulaması ne zaman
geliyor?


Sigara yasakları ile ilgili yasa taslak hazırlandı. Gazete Habertürk’ten Fatmanur Boylu’nun haberine göre taslakta, sigara satışlarında
tüketimi ve erişimi özendirecek sunum ve pazarlama tekniklerini kısıtlayıcı hükümler yer alıyor. En önemlisi de sigara paketleri 
değişecek ve paketler gençlerin ilgisini çekecek şekilde renkli ve albenili olamayacak.

Sağlık Bakanı Ahmet Demircan'ın tütünle mücadele kapsamında hazırlanması talimatını verdiği taslakta yer alan yeni düzenlemeler şöyle:

* Sigara paketleri tek tip olacak.

* Türkiye'de üretilen veya ithal edilen tütün ürünlerinin paketi belli standartlarda olacak. Paketler, düz ve öngörülen standartlarda
piyasaya arz edilecek.

YÜZDE 5 KRİTERİ

* Sigara paketinin üzerinde sadece kutu yüzeyinin yüzde 5'ini aşmayacak puntoda markası yer alacak.

* Kutuda resim, amblem gibi görsellere yer verilemeyecek.

* Öngörülen sınırlayıcı kurallar, birden fazla paketi bir arada bulunduran tütün ürünleri için de geçerli.

* Tek tip paketler Sağlık Bakanlığı'nın belirlediği şekilde hazırlanacak.

* Yeni düzenlemeyle tütün ürünlerinin satışı da disipline edilecek. Büfelerde, marketlerde sigara satışları açıktan yapılamayacak.
Kapalı dolaplar müşterinin göremeyeceği ve ulaşamayacağı noktalarda yer alacak.

* Sağlık, eğitim ve öğretim, kültür ve spor hizmeti verilen yerler ile bunların yerleşkelerinde bulunan işletmelerde de tütün ürünü satışı
yapılmayacak. ”

UYGULAMA NE ZAMAN BAŞLAYACAK?

Sağlık Bakanlığı yetkilileri, tütün satışıyla ilgili öngörülen yasakların yasanın Resmi Gazete'de yayımlandığı tarihten 7 ay sonra
uygulamaya gireceğini belirterek, “Bu süreçte ilgililer gerekli hazırlıkları yapacaklar” dedi. Yetkililer pakette yer alacak marka
logosu, yazılar ve diğer işaretlere ilişkin de bir yönetmelik çıkarılacağını söyledi.

